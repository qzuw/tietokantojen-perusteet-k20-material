---
path: "/"
hidden: false
information_page: true
banner: true
---

# Tietoa kurssista

_Tietokantojen perusteet_ on 5 op laajuinen
tietojenkäsittelytieteen perusopintokurssi,
joka esittelee suurten tietomäärien käsittelyyn
liittyviä tekniikoita ja haasteita.
Tutustumme kurssilla relaatiotietokantoihin
ja niihin liittyvään SQL-kieleen.

Keväällä 2020 kurssi muodostuu automaattisesti
tarkastettavista SQL-tehtävistä sekä
palautettavasta harjoitustyöstä.
Kurssiin kuuluu myös aloitusluento sekä
viikoittaista pajaohjausta,
joihin osallistuminen on vapaaehtoista.

## Luento ja ohjaus

Kurssilla on yksi luento: aloitusluento ti 14.1.2020 klo 10 Exactumin salissa A111.
Luennon tarkoituksena on antaa yleiskuva kurssin aiheista
ja suoritustavasta.
[Videotallenne](https://www.helsinki.fi/en/unitube/video/a9e6eb6e-8cda-4a15-9e67-e635da0c8bce)

Kurssin yhteydessä toimii paja, jossa voit ratkoa kurssin tehtäviä ja saada
neuvoja ohjaajilta.
Paja järjestetään viikoittain Exactumin salissa BK107,
ja tämän kurssin ohjausta on tarjolla
erityisesti ti klo 12–14 ja pe klo 14–16.

Kurssin Telegram-ryhmässä voit keskustella netissä muiden opiskelijoiden ja
kurssin järjestäjien kanssa. [Liity ryhmään](https://t.me/tkt_tikape)

## Tehtävät ja arvostelu

Kurssin osasuoritukset ovat SQL-tehtävät ja harjoitustyö,
jotka molemmat arvioidaan asteikolla 1–5.
Kurssin arvosana on näiden keskiarvo (pyöristettynä ylöspäin).

Sinun tulee saada vähintään arvosana 1 kummastakin osasuorituksesta,
jotta saat suorituksen kurssista.
Osasuorituksilla on yhteinen deadline la 29.2.2020.

## Yhteystiedot

Kurssin luennoija keväällä 2020 on Antti Laaksonen.
Voit ottaa yhteyttä lähettämällä [sähköpostia](mailto:ahslaaks@cs.helsinki.fi)
tai viestin Telegramissa. 
